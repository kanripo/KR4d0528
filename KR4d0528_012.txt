# -*- mode: mandoku-view; -*-
#+TITLE: 純白齋類稿
#+DATE: 2015-08-25 00:13:13.879902
#+PROPERTY: ID KR4d0528
#+PROPERTY: BASEEDITION WYG    
#+PROPERTY: JUAN 卷十二
<pb:KR4d0528_WYG_012-1a>¶
欽定四庫全書¶
　純白齋類稿卷十二　　　　元　胡助　撰¶
　　五言排律¶
　　　夀柳道傳博士二十韻¶
昌運通神嶽長庚應吉占仙華巍崒崒江浦潤漸漸間¶
氣鍾名世奎光燭畫蟾宅心推廣大成德本沉潛魯下¶
傳宗遠河東問學兼脩辭精以密稽古博而嚴脫頴非¶
常調彈冠詎久淹笑談春入坐吟諷月窺簾考試文丕¶
<pb:KR4d0528_WYG_012-1b>¶
變分雍教不厭容臺儀有據清廟器無嫌積累培良厚¶
操持取甚亷銘章隨竹帛諡筆却金縑朝幘収佳譽恩¶
波喜沛沾仲秋當吉月湛露沐威炎桂蠧氷盤爽松醪¶
夀斚添鸞坡方直上鳩杖未湏拈海棗香堪剝蟠桃味¶
正甜水蒼新玉佩緗縹舊牙籖旋逼躋華要寧容即退¶
恬太平資潤色里閈極榮瞻¶
　　　夀呉閒宗師¶
瀛海仙源遠崆峒景運長眞人希代出大道翼時康教¶
<pb:KR4d0528_WYG_012-2a>¶
雨師門盛宗風祖德光譲流呉子國慶衍益公堂毖祀¶
精潛逹迎年樂未央太𤣥由我老永命贊吾皇忠孝承¶
殊渥勲庸表異章蓬山遊縹緲弱水濟汪洋華旦開千¶
祀崇朝轉一陽羽儀眞肅肅霞服偉煌煌清奏聞天上¶
黄封酌帝傍龜麟呈瑞簡龍虎衛靈塲瑶圃羣仙集氷¶
壺百怪藏大椿齡益荗古樂夀彌昌期棗仍多實蟠桃¶
又再嘗閒閒歸衆妙一一見眞常曠劫虗無炁長生道¶
德香𤣥都蕭爽地笙鶴永翺翔¶
<pb:KR4d0528_WYG_012-2b>¶
　　　夀馬伯庸學士二十韻¶
嶽瀆神光降乾坤爽氣浮偉人驚間出昭代獲旁求應¶
詔高科始揚庭大䇿優華登文翰屬顯擢法冠儔天下¶
無多士朝端第一流抗章彈老鳯乗興狎輕鷗耕釣蟠¶
三楚聲名播九州高吟淮海月清嘯石田秋宣室趨前¶
席承眀厭舊遊四人寧避漢二老已歸周載筆銘鐘鼎¶
談經侍冕旒青宫資善翊黄屋訪洪疇桐馬淋袍錦團¶
龍沃賜甌變風囘大雅稽古耀前脩華旦初逄臘遐齡¶
<pb:KR4d0528_WYG_012-3a>¶
曷計籌俗憐青眼顧恩重赤心投龜息春長好虹光夜¶
不収玉堂眞學士碧海古瀛洲仙棗香堪剝蟠桃味欲¶
偷夀祺齊廣老文統接韓歐¶
　　　和王治書題商學士山水十韻¶
盛時宗翰墨學士擅丹青逸興開山水高名仰日星樵¶
斤空谷應漁網暮潭腥晴塢雲無迹寒崖樹有靈幽篁¶
竒石瘦野蔓怪花馨猿鳥林間見舟車水際停齊梁圖¶
作障吳蜀冩為屏萬壑歸深院千峰列廣庭滄波鷗泛¶
<pb:KR4d0528_WYG_012-3b>¶
泛空宇雁冥冥遐思巢由輩中藏隱者扃¶
　　　和治書春日臺中獨坐十韻¶
攬轡獨遲遲清朝百度宜憲綱爰自肅危坐若無思封¶
事通丹扆吟鞭咏素絲烏棲多好樹鳥弄㡬新枝沙軟¶
連春草波澄觧凍澌興懐金馬夕言餞碧鷄時深院花¶
隂合閒堦栢影移芹香来燕子水煖出魚兒白日寧虛¶
擲青雲不負期甘泉崇報祀應待續周詩¶
　　　送史秉文助教祠西嶽還家¶
<pb:KR4d0528_WYG_012-4a>¶
蜀郡文章古雝庠聞望嘉放懐吞七澤歸夢繞三巴秘¶
祝祈民命分祠遣使華孝思寧獨席恩意許還家海嶽¶
皇威暢乾坤聖厯遐銜香辭紫禁負弩迓青緺令伯人¶
方敬相如俗漫誇錦江浮竹葉玉壘漲桃花夀斚千年¶
㑹慈顔八袠加暑風清劍閣秋月上褒斜飛雁河源遠¶
看雲棧道賖高堂榮禄養晚節著天涯¶
　　　胡安常侍郎父慶夀八十¶
盛世躋三夀清心養一元肖形傳洛㑹種德邁于門安¶
<pb:KR4d0528_WYG_012-4b>¶
定新封貴中庸舊望尊菊潭澄夜月藥砌弄朝暾大耋¶
齊申吕高風蹈綺園枌榆崇素莭橋梓沐皇恩家慶金¶
章絢庭趨彩袖翻珍羞嚴日愛㫖酒樂春温水曲扶笻¶
杖花隂駕小軒何當床下拜同姓古彌敦¶
　　　元夕王叅政席上賦翦燈¶
元夕同清賞華燈此是魁玲瓏峩鳯閣縹緲疊鸞臺楮¶
葉羞雕刻并刀快翦裁水紋多曲折絲縷細縈廻一巧¶
由心起千竒應手来紅摇驚舞袖彩散入銜杯雲母長¶
<pb:KR4d0528_WYG_012-5a>¶
疑晝冰綃不染埃瑞光明百寶春色映三台玉燭和風¶
轉金花午夜開追陪東閣履吟咏愧無才¶
　　　夀虞伯生學士二十韻¶
雍國光来裔岷江産世賢朝廷聲夙著舘閣望推先學¶
問諸儒服文章四海傳楷書誠美甚古篆更蕭然王李¶
眞齊駕韓歐可比肩持衡歸鎻院進講侍經筵璧水開¶
精義蓬山玩秘篇題詩紅藥畔草制紫薇邉竹汗成新¶
史芸香入舊編立班金帶重下直彩旌懸厯已三春候¶
<pb:KR4d0528_WYG_012-5b>¶
時方二月天長庚開夀域南極祝遐年花院藏烟後蘭¶
亭禊事前高明瞻斗漢雅志屬林泉顔渥黄封酒心清¶
白社蓮松筠冝晚節龜鶴映華顛眞率甘枯澹逍遥屏¶
麗妍丹爐同永久鐵杖闘清堅前輩風流在斯文綂緖¶
延佇看升一品冠絶玉堂仙¶
　　　劉仲彜御史孝亷¶
親喪吾自盡營葬族人兼樹柏哀何極居廬制獨嚴夜¶
泉臺寂寂春露草纖纖行義還淳古科名舉孝亷青宫¶
<pb:KR4d0528_WYG_012-6a>¶
趨簿領白簡肅壬憸汝頴先賢傳遺風尚有瞻¶
　　　送趙宗吉西祠隴蜀¶
山川崇代祀有詔遣鄒枚峻極瞻西嶽華文煥上台靈¶
光通漢畤嘉氣候秦臺望秩精誠逹迎年淑景廻函香¶
天上至使斾日邊来馬度卭徕坂舟行灔澦堆劍門垂¶
薜荔棧閣長莓苔鳩杖扶商皓班衣舞老莱過家多㑹¶
集駐節少徘徊賦詠誇詞筆登臨騁逸才錦江春雨足¶
玉壘暮雲開宣室他時對皇風暢九垓¶
<pb:KR4d0528_WYG_012-6b>¶
　　　胡母李孺人挽詩¶
孝奉尊章久仁施德厚培治家皆懿範教子總英才敬¶
對一椿老芽聨五桂開萱春方有喜薤露遽生哀采服¶
㡬年别衰麻萬里囘聞喪凄六舘致賻動三台無復跳¶
魚出唯應弔鶴來朝聲歌楚些亦足慰泉臺¶
　　　新城八詠樓呈張毅甫亷使¶
八詠登臨地荒凉皆久堙溪山千古勝棟宇一朝新起¶
廢眞竒事觀風得偉人赤松光世裔綉斧映朝紳露井¶
<pb:KR4d0528_WYG_012-7a>¶
休文迹星壇婺女鄰前楹峰矗矗西浦水粼粼天遠㝠¶
鴻羽波澄泳錦鱗闌干危倚徙螮蝀屹横陳秋落高梧¶
影雲埋老樹身参差烏鳥集浩蕩白鷗馴三洞飛仙宅¶
䨇流合劍津鶴歸華表上羊臥石泉濵芹泮恢儒業冰¶
壺肅吏塵勲庸銘琬琰壯麗闢荆榛要路多名士清時¶
少隱淪川原良可愛林壑美無垠境曠才難盡詩工筆¶
有神舉杯邀皓月鼓瑟轉陽春縱目連南極馳心共北¶
辰遊觀資治理同樂太平民¶
<pb:KR4d0528_WYG_012-7b>¶
　　　和趙可學御史試院紀事十四韻¶
春闈多士集五日試三場懇懇言爲治拳拳䇿救荒朝¶
曦穿席舍殘雪擁茨牆筆落風飄忽簾垂燭煒煌詞源¶
寧有竭露索豈湏防胸次精忠白眉間喜色黄温温明¶
玉質耿耿耀珠光對卷翻硃墨凝眸老雪霜縱横周禮¶
樂馳騁漢文章側席求賢俊安民化善良仁恩推廣大¶
景運極延長宗伯持金鑑歐公擅玉堂考文流電彩執¶
法染天香我后今堯舜垂衣冠百王¶
<pb:KR4d0528_WYG_012-8a>¶
　　　送袁雪樵河間治中¶
漢世三公裔鴻名四海聞衣冠傳典則閥閱聚氤氲秀¶
挺當年少才𢎞更學勤槐花騐秋賦金榜炫朝昕正議¶
囘鈞軸清風動香芸致身紫薇署拂袖青𤨏熏南邁遭¶
炎瘴北征苦寒皸去思勒民社樂育歌泮芹馬邑古邊¶
障雁門今榆枌雪樵清峻極風俗美華勛佐理煩耆彦¶
承恩報聖君古瀛近霄漢别駕翔烟雲綠野桑麻合黄¶
堂風月分天官資妙畫桂子播清芬趨召金臺上還歸¶
<pb:KR4d0528_WYG_012-8b>¶
潞水濆成均念同舍翰長叙斯文¶
　　　王致道母夀七十¶
嶽神騰瑞靄婺女耀寒芒生子非凡近榮親是顯揚斷¶
機齊孟母躍鯉繼王祥史館明褒貶成均化善良閟宫¶
歌實實泮水頌洋洋燕喜開東魯忘憂樹北堂高科儒¶
業遠介福夀源長鸞誥天花燦魚軒象服光七旬初度¶
日三月正春陽翠釜珍羞味黄封㫖酒香聰明如少壮¶
歩履更輕强姻友歡同㑹門生秩舉觴遐齡岡萃萃眞¶
<pb:KR4d0528_WYG_012-9a>¶
節栢蒼蒼五福膺全具兒孫笏滿床¶
　　　遊赤松宫¶
眞境𤣥冬際空山静窈然舊遊如隔世清坐欲通仙蓬¶
島虗無地桃園小有天寒雲依竹屋晴雪漲丹泉林影¶
日光薄梅花春意先盤桓松鶴外舒嘯石羊邊未暇窺¶
龍洞何由訪鹿田山人朝覔句羽士夜談𤣥¶
　　　酬和古律詩二十四韻(并序/)¶
　僕歸自京師承子晦翰製惠書兼賀學識超然追古¶
<pb:KR4d0528_WYG_012-9b>¶
　人而從之殊増降歎日者伏謁辱欵盛筵眷意綢繆¶
　益悦情話且又贈遺古律詩二十四韻大音希聲寵¶
　光行禮異時中朝諸公見之亦當爲之擊節也輙次¶
　韻奉荅甚愧續貂幸裁正焉胡助頓首再拜¶
乾坤森萬象一氣實綱維屬此文風盛方當世運熈青¶
山攻琬琰白水照摩尼土樂呉蓴美年荒魯酒醨達才¶
猶昔日藏器諒需時瑚璉周宗廟衣冠漢羽儀喜因趨¶
燕寢暫得脱塵覊文翰功深著郷閭徳厚施遠懐纔畧¶
<pb:KR4d0528_WYG_012-10a>¶
布妙語数相遺燕客華觴集娯親彩服竒乗軒憐野質¶
招隱慕幽姿孰謂淹槃澗行看貢禮闈感君崇道義愧¶
我拙言辭磨琢資良友温恭本聖師克勤逾澹泊加禮¶
益操持雲軌長虞覆天閑每斥嘶萱堂春意永竹徑歳¶
寒期西峴霜空壑南溪雨漲堤古心稽典籍逸興寄園¶
池習俗行誇疾隨時論少卑椒盤春獻頌蓮炬夜催詞¶
博學端成務愚言敢傚巵行藏俱有合用舍孰非宜年¶
妙才華富飛騰豈厭遲¶
<pb:KR4d0528_WYG_012-10b>¶
　¶
　¶
　¶
　¶
　¶
　¶
　¶
　純白齋類稿卷十二¶
