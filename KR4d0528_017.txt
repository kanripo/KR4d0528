# -*- mode: mandoku-view; -*-
#+TITLE: 純白齋類稿
#+DATE: 2015-08-25 00:13:13.951287
#+PROPERTY: ID KR4d0528
#+PROPERTY: BASEEDITION WYG    
#+PROPERTY: JUAN 卷十七
<pb:KR4d0528_WYG_017-1a>¶
欽定四庫全書¶
　純白齋類稿卷十七　　　　元　胡助　撰¶
　　七言絶句¶
　　　月下曲¶
玉地瑶階桂樹秋綵鸞何處發清謳舊時庾亮樓前月¶
不照風流只照愁¶
　　　山行¶
空山穹窅人聲絶寒日迢迢樹影移竹裏禅房僧不見¶
<pb:KR4d0528_WYG_017-1b>¶
偶看黄葉坐多時¶
　　　過釣臺¶
建武故人棲白雲蒼巖崒崒水粼粼征㠶来往桐江者¶
不為虚名有幾人¶
　　　山中寒食¶
去年寒日西湖上聼徹簫聲見賣𩛿可是今年春寂寞¶
萬山深處過清明¶
　　　聼雨¶
<pb:KR4d0528_WYG_017-2a>¶
風雨對床殊不惡啜茗燒香閉高閣寒聲一夜在芭蕉¶
明日滿山黄葉落¶
　　　和靖墓¶
絶筆曽無封禪草孤山祗有一坏墳我来叅透横斜句¶
何處梅花不是君¶
　　　冷泉亭¶
飛来峰下一泓澄倒影虬龍䕃古藤若使人心無熱惱¶
此泉安得冷如冰¶
<pb:KR4d0528_WYG_017-2b>¶
　　　泊桐江¶
萬頃烟波萬疊山幾人来往換朱顔孤舟夜泊釣臺下¶
月在桐江深處寒¶
　　　禅悦庵¶
松下清齋共老禅一聲幽磬出茶烟山深春色無人見¶
自折巖花弄石泉¶
　　　玉繡毬二首¶
刻玉為花似月圓晴空一樹雪團團飛来蛱蝶無尋處¶
<pb:KR4d0528_WYG_017-3a>¶
絶稱豪家碧玉欄¶
碎璧妝成月斧脩日光瑩潔最風流縞裙練帨誇穠李¶
不見東皇萬玉毬¶
　　　尋僧¶
獨尋僧舍穿蒙密冷翠重重巾履濕水際柴門敲不開¶
鷺鷥飛上青松立¶
　　　鳯凰臺¶
江遶空臺山四圍大書深刻謫仙詩海隅均被文明化¶
<pb:KR4d0528_WYG_017-3b>¶
祗恐鳯来人不知¶
　　　畵馬¶
伯樂王良不再来空留韓筆貌龍媒圉人飲喂殊知性¶
尚想開元立仗囘¶
　　　渡水羅漢¶
錫杖浮沉浪拍天神通萬變轉堪憐不如歸去石橋畔¶
閒與白雲相對眠¶
　　　王陵母伏劍圖¶
<pb:KR4d0528_WYG_017-4a>¶
寬仁必起暴終傾多少英雄見不眀一死翻成男子事¶
千年生氣尚崢嶸¶
　　　瓦缶浸梅戲成二首¶
誰向寒齋伴瘦身清泉瓦缶一枝春金屏華屋豈不好¶
恐對此花無此人¶
細開香雪案頭花風味獨宜䨇井茶明月自教牕外過¶
只將燈影照横斜¶
　　　桂花¶
<pb:KR4d0528_WYG_017-4b>¶
金華仙子碧霓裳夜半乗鸞上帝鄉消受廣寒風露老¶
人間無地著清香¶
　　　枯木¶
落盡毛皮玉&KR0487;寒無窮古怪出毫間幸逃斤斧千年永¶
乞與幽人作假山¶
　　　盤菊¶
風驚短世制頽齡不赴重陽晚自榮三嗅馨香顔色好¶
令人長憶故園情¶
<pb:KR4d0528_WYG_017-5a>¶
　　　畵馬¶
駑馬紛紛一洗空何人貌比玉花驄誰知萬里騰驤意¶
却在奚官鞚御中¶
　　　次韻書懐¶
黒貂敝盡履䨇穿幾度逄人強粲然江上春風吹水緑¶
歸心已墮白鷗前¶
　　　春雨書懐二首¶
野興飄然在緑蓑江頭水長白魚多閉門三日聼春雨¶
<pb:KR4d0528_WYG_017-5b>¶
南浦青青恨若何¶
綵筆何心賦落霞牕間暝坐只思家暮春風雨寒扵臈¶
何處園林更有花¶
　　　贈相士周可山¶
摩挲病眼近前看愛我神清&KR0487;不寒莫趁世情輕許可¶
野人無夢到金鑾¶
　　　送周良臣補廣東書史¶
重酌貪泉弔隠之瘴烟窟裏要驅馳乾坤一様梅花月¶
<pb:KR4d0528_WYG_017-6a>¶
不問南枝與北枝¶
　　　題良道人房¶
誦罷南華寶篆微山中凉氣逼秋衣風吹小雨妨逰屐¶
濕遍松雲鶴不飛¶
　　　發建康二首¶
青天杳杳長江北歳暮眞州又揚州少壮幾何悲老大¶
京華聊欲及春逰¶
頗怪清寒似鶴身不棲林澗走風塵明朝又過鍾山去¶
<pb:KR4d0528_WYG_017-6b>¶
山下梅花冷笑人¶
　　　寓居夏日二首¶
風物蕭然引興長不知蟻穴夢侯王屋頭千尺髙槐樹¶
付與詩人一夏凉¶
戰勝紛華樂孔顔索居深巷獨能閑午牕睡覺無人見¶
唯有清風到竹間¶
　　　題黄清夫秋江釣月圖二首¶
嫋嫋秋風鱸鱠肥幾廻南望白雲飛釣竿自倚珊瑚樹¶
<pb:KR4d0528_WYG_017-7a>¶
月滿江樓人未歸¶
故人天子徴不起相國新知即賦歸今古高風寧有意¶
秋江眀月滿蓑衣¶
　　　都下春日即事十首¶
上林車馬日紛紛千樹紅香露蕚新亦擬看花沽一醉¶
未應虛過帝城春¶
用不能行舍不藏京華幾度見春光烟消薄凍宫溝綠¶
日暎祥雲御柳黄¶
<pb:KR4d0528_WYG_017-7b>¶
銀甕蒲葡盡日傾流鶯乳燕送春聲醉来箕踞梨花下¶
更聼琵琶到月明¶
凄迷苑草無情緑窈窕園花隨意紅但得尊前開口笑¶
不将心事怨春風¶
煑茗燒香破愁顔隔牕春鳥鳴百般中臺花木正陽艶¶
借與江南客子看¶
乾坤生物不停機三月正當桃李時借問走塵投漫刺¶
何如對酒賦春詩¶
<pb:KR4d0528_WYG_017-8a>¶
五雲宫闕漏遲遲上苑芹香入燕泥想見江南烟水闊¶
河豚欲上荻芽齊¶
五更殘月杏花枝歸夢驚囬百舌啼曲水泛觴寒食近¶
傾城士女踏春泥¶
無多歡意强追隨顛倒綸巾塵滿衣一笛春風牛背上¶
兎葵燕麥亦芳菲¶
心清絶俗澹無言惟有逄春憶古園滿地梅花人萬里¶
柴門應鎻月黄昏¶
<pb:KR4d0528_WYG_017-8b>¶
　　　次韻春日漫成二首¶
午困抛書自煑茶東風僻巷岸烏紗幽禽也似知春意¶
飛下蒼苔啄落花¶
清明時莭曉猶寒輦路無塵小雨殘愁絶春光人不見¶
梨花如雪在東䦨¶
　　　和馬伯庸送南歸韻三首¶
水際丹楓早晚霜秋花無復舊時黄北来一覺南柯夢¶
歸去燈前説帝鄉¶
<pb:KR4d0528_WYG_017-9a>¶
應奉鑾坡冰玉清三長筆削眼増明賢愚公論終難冺¶
留取千秋萬古名¶
誰與淵眀敢雁行衣𤣥髮白理歸航太平時莭桑榆煖¶
一任幽人釣野塘¶
　　　挽三十八代天師步虚詞十首¶
宗風重振廣微君叱咤雲雷走百神精爽在天功在世¶
前身觀妙即今身¶
静肅淵居荅聖仁明成䆳宇奉元君飄飄仙馭今何許¶
<pb:KR4d0528_WYG_017-9b>¶
龍虎山高空白雲¶
雨風雷電起青霄妖分殱夷海沴消自有神功侔禹鑿¶
底湏强弩射胥潮¶
濯熱誰翻馬上瓶稿苖千里變青青淮南黔首何多幸¶
迎送雲軺屡乞靈¶
清浄無為黙賛堯京畿亢旱不能驕瑶華瑞意天顔喜¶
金盌瓊漿下九霄¶
西沙投劵鶴羣翔水際輝輝秋月光塡海曽聞鬼神泣¶
<pb:KR4d0528_WYG_017-10a>¶
潮流深處復耕桑¶
三朝異数無人並一品留封祖有光疇昔山林吹縞帶¶
翩然翳鳯廣寒鄉¶
華林𤣥圃擅髙閒何許人来問大還竹石雲龍俱道妙¶
幾多遺落在人間¶
纂纂圖書垂萬籖𤣥𤣥功行滿三千玉棺飛出身先蛻¶
寶籙延生世永傳¶
道舘仙宫山水秋雲車颷馭候清逰神靈炳炳兼忠孝¶
<pb:KR4d0528_WYG_017-10b>¶
合是天人第一流¶
　　　初度寓普照院¶
五月正當十五日揆余初度寄僧家廓然無物酬天地¶
一炷清香誦法華¶
　　　豳風圖二首¶
播榖執筐同永日授衣剥棗及凉風使無冡宰陳王業¶
應笑一生田舍翁¶
農事開基八百齡聖人制作自天成萬方今日如豳俗¶
<pb:KR4d0528_WYG_017-11a>¶
何幸窮經見太平¶
　　　花下口號¶
自從池上海棠發終日危然坐錦窠時舉一杯非好飲¶
當春不飲奈花何¶
　　　湖上¶
&KR0262;步蘇堤消永日緑隂古木漸成稀西林橋上遇微雨¶
却喚扁舟湖裏歸¶
　　　舊内白塔寺¶
<pb:KR4d0528_WYG_017-11b>¶
江山滿眼畵圖開廢苑秋風自草莱輸與殘僧無一事¶
倚欄日月㸔潮来¶
　　　九日感興二首¶
三徑荒凉落水秋登高時莭若為酬自從彭澤歸来後¶
不了黄花一叚愁¶
佳節追歡老更狂紫庾黄菊滿清觴莫嫌醉後烏紗落¶
正要人看白髪長¶
　　　夀星寺¶
<pb:KR4d0528_WYG_017-12a>¶
牕飛寒碧静娟娟野衲何知此勝緣獨立移時清思極¶
直疑修竹是坡仙¶
　　　偶題¶
倦書投筆酒罇開言笑春風落野梅但怪牕前渠水滿¶
不知江上晚潮来¶
　　　送祝丹陽鍊師祠武當山三首¶
仙宫通籍奉天香萬夀貞符應武當絳莭𤣥旂春婀娜¶
木精山鬼夜潛藏¶
<pb:KR4d0528_WYG_017-12b>¶
按行福地兩鳬輕瑤島瓊枝入眼眀欲覔還丹延短景¶
道人指掌授長生¶
斷崖蒼樹水洄洄鶴迹年年印古苔玉磬風微清醮罷¶
天池日静碧桃開¶
　　　和道心姪湖上三首¶
一片湖光静如練白衣大士坐中間玉盤夜向波心墮¶
水冷魚沉萬象閑¶
春歸落絮浮湖面雨過新泉響竹間滿地苔㾗青不掃¶
<pb:KR4d0528_WYG_017-13a>¶
結庵僧去石床閑¶
老仙日日在湖山得句蒼烟古木間雲路不隨黄鵠舉¶
水軒長伴白鷗閑¶
　　　過常州¶
方觀魚鳥春咸若不記人民昔盡劉可是太平時世乆¶
即今風物勝它州¶
　　　子昂畵馬¶
松雪高人手自摸百金市骨更収圖祗愁伯樂不常有¶
<pb:KR4d0528_WYG_017-13b>¶
天下何時良馬無¶
　　　聞進士唱名¶
禮樂百年全盛日太平人物在中原顧予衰老多歸興¶
却喜門生作状元¶
　　　送劉僉事閩南決獄二首¶
西湖十里藕花風江上潮生過浙東路入閩中天氣别¶
火雲六月荔枝紅¶
驛騎南馳亦快哉閩山疊翠瘴烟開旌麾郊迓皇華使¶
<pb:KR4d0528_WYG_017-14a>¶
人道刑官天上来¶
　　　四月十九日恩榮晏¶
宰臣宣押宴瓊林拜賜恩光雨露深何幸盛筵今再與¶
宫花休笑白頭簪¶
　　　示兒¶
衰老情懐祗自知爾来迎我正維時到家湏及身强健¶
今日歸田已覺遲¶
　　　告老¶
<pb:KR4d0528_WYG_017-14b>¶
秩滿詞林嵗又殘備員無補愧朝班挂冠告老成歸計¶
好趁青春作伴還¶
　¶
　¶
　¶
　¶
　¶
　純白齋類稿卷十七¶
