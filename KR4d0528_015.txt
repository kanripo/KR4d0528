# -*- mode: mandoku-view; -*-
#+TITLE: 純白齋類稿
#+DATE: 2015-08-25 00:13:13.913979
#+PROPERTY: ID KR4d0528
#+PROPERTY: BASEEDITION WYG    
#+PROPERTY: JUAN 卷十五
<pb:KR4d0528_WYG_015-1a>¶
欽定四庫全書¶
　純白齋類稿卷十五　　　　元　胡助　撰¶
　　七言絶句¶
　　　題宋理宗御札賜王霞後¶
蹙國防河事可知錢塘綴息強支持權臣債帥無庸責¶
天命方開混一基¶
　　　又¶
穆陵訓敕耿遺珠盛世足徴文獻餘王守宜登良將傅¶
<pb:KR4d0528_WYG_015-1b>¶
孫曽上送史官書¶
　　　九日同晉卿携酒訪士悦二首¶
菊花時節蟹螯肥風起天街木葉飛長記九重重九日¶
都人瞻望翠華歸¶
秋風紗㡌客京華幾度重陽不在家清俸尚堪供一醉¶
與君隨意㸔黄花¶
　　　題秋粟銀鼠卷¶
銀鼠何如永某氏皮毛如雪秋正肥黄粟原頭慣偷食¶
<pb:KR4d0528_WYG_015-2a>¶
不知捕作貴人衣¶
　　　題蔡君謨家書¶
家問勤勤一紙書榻前奏疏此權輿直將忠孝貽千古¶
不獨聲名輝里閭¶
　　　又¶
一節功名耐久看奉親報國寸心丹當時閩産如公輩¶
尚得輸忠作諫官¶
　　　懐李亭¶
<pb:KR4d0528_WYG_015-2b>¶
何人懐李弔仙靈千載春風醉不醒吐出驪珠二十顆¶
敬亭山色更青青¶
　　　祠山張廟¶
祠山古木庇宫庭傳說埋藏别有靈不見題詩羅處士¶
將軍對立鐡衣青¶
　　　春雨¶
京城春雨似江南客况蕭條苦不堪又報中臺除目下¶
諸公衮衮赴朝叅¶
<pb:KR4d0528_WYG_015-3a>¶
　　　賀張毅夫右司燕集¶
階藥老紅春意静牕筠新綠夏隂閑西垣燕集刑皆措¶
天下安寧似泰山¶
相府羣英佐治安獻酬尊俎樂餘閑留司整暇時延佇¶
太液波涵萬歳山¶
　　　折枝来禽¶
寫生沙果似妖姝映日紅腮霧露餘想見江南此時景¶
薫風池舘正臨書¶
<pb:KR4d0528_WYG_015-3b>¶
　　　聼松樓¶
小楼月白奏笙簫数樹長松倚碧霄夜半忽驚風雨至¶
不湏更聼浙江潮¶
　　　江鄉捕魚圖¶
蒼崖老樹日蕭蕭一片秋光水動摇漁父滿罾頭似雪¶
児孫歡喜白魚跳¶
　　　又詠¶
中原文物説金人二百年間墨尚新何限江湖漁者樂¶
<pb:KR4d0528_WYG_015-4a>¶
至今展卷動朝紳¶
　　　逰李氏園¶
小舫清逰一日閑凉亭高處倚闌干西湖前面孤山後¶
水態雲容不厭看¶
　　　湖山堂¶
綠樹殘紅夏氣清湖山樓觀雨初晴水雲隂裡笙歌起¶
多少逰人醉太平¶
　　　六一泉¶
<pb:KR4d0528_WYG_015-4b>¶
湖上興懐二百年文章太守玉堂仙我来醉倚長松下¶
三酌孤山六一泉¶
　　　過𤓰洲¶
去年六月過𤓰洲今夏還来此繫舟堪笑在家能幾日¶
一来一往白人頭¶
　　　羅稚川雪景¶
獨釣寒江似凍蠅五樓千古挂枯藤山隂道上無行迹¶
林外人家雪滿罾¶
<pb:KR4d0528_WYG_015-5a>¶
　　　赤壁圖¶
扁舟赤壁興飃然白露横江水接天三國英雄渺何許¶
千秋風月屬坡仙¶
　　　又¶
山高月小水聲聞二客從逰酒昜醺孤鶴横江夜將半¶
羽衣入夢揖予言¶
　　　湖學感興四首¶
斯文行世古猶今安定先生教育深湖學四齋天下式¶
<pb:KR4d0528_WYG_015-5b>¶
先將經義淑人心¶
經殘教弛尚虗文風俗何由使再淳進德明明貴天爵¶
豈圖温飽似庸人¶
漢唐殘刻有餘妍文定雄辭百世傳明善固非求墨妙¶
蔡奸蘓節自昭然¶
芹香苕水碧於藍六籍醇醲味正酣格物工夫精治事¶
莫教俗吏笑清談¶
　　　戲呈黄晉卿博士¶
<pb:KR4d0528_WYG_015-6a>¶
壁水西㕔國子師天街遇雨獨歸遲豈知不與朝叅者¶
正是㣲吟睡足時¶
　　　望仙都¶
清溪白石樹扶疎山骨蒼蒼潤不枯無数花流春水出¶
行人指㸃近仙都¶
嶺上翛然一柱笻千巖萬壑縉雲東洞天可望不可到¶
石笋峨峨春雨中¶
　　　過馮公嶺¶
<pb:KR4d0528_WYG_015-6b>¶
披雲橋上馮公嶺借問何由嶺姓馮人道馮公有遺愛¶
故將危嶺號馮公¶
　　　又題馮公嶺¶
肩輿咿&KR2374;畵圖間峭壁攅峰碧玉環上到嶺頭一囘首¶
不知身厯萬重山¶
　　　追和洞賔留題𤣥妙觀蕉池二首¶
山房不見道人囘池上蕉花㡬度開午夜雲歸秋月白¶
題詩好待我重来¶
<pb:KR4d0528_WYG_015-7a>¶
一氣元為萬物胎誰將混沌鑿分開斷崖水石幽深處¶
時有仙人自去来¶
　　　車上¶
山川竒氣子長文今日輿圖古未聞行盡河流上車去¶
北来喜見槖駝羣¶
　　　九日書寓居壁¶
隨寓書齋也自竒主家種菊似東籬黄花爛熳西風冷¶
時向牕前得一窺¶
<pb:KR4d0528_WYG_015-7b>¶
　　　又詠¶
破㡌飃飃老孟嘉驚逄重九客京華故園今日知誰賞¶
却傍人門㸔菊花¶
　　　特們徳爾丞相斷碑石二首¶
昔見忠賢鎸黨籍邇聞奸相立勲碑雷霆震撃分邪正¶
唯有蒼天不可欺¶
立馬東風感慨生桑田無定㡬枯榮權門囘首如冰冷¶
春草離離斷石横¶
<pb:KR4d0528_WYG_015-8a>¶
　　　眉庵為伯生賦三首¶
正色騰騰結喜縁庵中老子即蓬仙長毫垂雪如羅漢¶
小住人間五百年¶
脚踏實来應不皺眼生花後却成攅乾坤清趣無人賞¶
山月半輪江影寒¶
取名亷甚道函三居上無功或爾慚千古文章宗蜀郡¶
眉山今日属眉庵¶
　　　班姬題扇¶
<pb:KR4d0528_WYG_015-8b>¶
漢苑秋風太液波承恩多處怨還多欲將心事書紈扇¶
時有炎凉可奈何¶
　　　徐孝子¶
刲股頻頻母疾瘳徐生孝行與神謀聖人垂訓雖殊此¶
叔世聞風寔少儔¶
　　　鷺鷥野景¶
溪壑心情白雪衣聨拳静立柳隂㣲魚蝦啄盡江南岸¶
却上青天自在飛¶
<pb:KR4d0528_WYG_015-9a>¶
　　　寒齋漫成二首¶
曠野蕭條河水邊小齋獨坐對殘編去年憐我山居索¶
今此山居更可憐¶
月影横忩寒雁鳴孤眠客子苦為情夜寒酒醒夢顛倒¶
或在家山或在京¶
　　　漫興二首¶
冷官蕭𣪚獨徘徊歳晏無錢買酒杯非索薦章湏廪粟¶
年年銅印不曽開¶
<pb:KR4d0528_WYG_015-9b>¶
大風纔定掃塵埃糴米長鬚久未囘怪得敲門聲頗亟¶
不知恰有貴人来¶
　　　瓊花¶
碧樹瓊英䕶赤闌仙姿綽約怯春寒揚州風物猶堪畫¶
后土祠前幾度㸔¶
　　　題涿州驛¶
秋闈再闢喜文眀猶記河南舊驛程慚愧白頭留滯客¶
又從東魯試諸生¶
<pb:KR4d0528_WYG_015-10a>¶
　　　題崔鶠龍圖家傳二首¶
是非顛倒指忠邪章蔡登庸理國家向使公言眞見用¶
兩宫未必狩龍沙¶
龍圖直氣邁朱雲囘首東都䧟塞塵南渡百年文物盛¶
似兹章疏幾何人¶
　　　南歸舟中雜興七首¶
青青河畔野花開獨飲香醪一兩杯枕上有時春夢覺¶
遙望天際櫓聲来¶
<pb:KR4d0528_WYG_015-10b>¶
十年不改舊官名幾度南歸又北征史舘重来頭更白¶
翰林風月有餘清¶
紅杏園林草漸青牛羊駝馬亂沙汀舟行飽飯魚羮美¶
落日風吹野水腥¶
快意風㠶去路遥水聲浩浩似江濤五更歸夢錢塘上¶
睡起不知春日高¶
連日南風送北舡南船索挽不能前一朝也解北風轉¶
説與南船莫怨天¶
<pb:KR4d0528_WYG_015-11a>¶
臨水消愁看落花賸拚一月到金華故山歸日應初夏¶
緑樹濃隂有幾家¶
䨇飛白鷺過沙頭隔岸人家草樹幽歸向江南花落盡¶
一篷烟雨載春愁¶
　　　初度口號¶
今年初度喜還家滿眼兒孫笑語譁白髪難酬㤙罔極¶
眀年依舊在京華¶
　　　用王玉成韻題鮮于伯幾五郡紀行詩二首¶
<pb:KR4d0528_WYG_015-11b>¶
古錦奚囊曉出關春歸緑野有餘閑老農不識皇華使¶
按轡来㸔海上山¶
幾廻下馬扣柴關坐石題詩意自閑明越天台温處道¶
白雲流水萬重山¶
　　　瓊花¶
素質冰綃暎碧空天香夜染蕋珠宫此花不比凡花謝¶
春盡仍歸閬苑中¶
　　　題泮東徐原明甫山水圖¶
<pb:KR4d0528_WYG_015-12a>¶
秋老石根松籟鳴溪橋林澗少人行水寒不見垂綸者¶
惟有歸舟載月明¶
　¶
　¶
　¶
　¶
　¶
　¶
<pb:KR4d0528_WYG_015-12b>¶
　¶
　¶
　¶
　¶
　¶
　¶
　¶
　純白齋類稿卷十五¶
