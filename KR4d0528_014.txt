# -*- mode: mandoku-view; -*-
#+TITLE: 純白齋類稿
#+DATE: 2015-08-25 00:13:13.901931
#+PROPERTY: ID KR4d0528
#+PROPERTY: BASEEDITION WYG    
#+PROPERTY: JUAN 卷十四
<pb:KR4d0528_WYG_014-1a>¶
欽定四庫全書¶
　純白齋類稿卷十四　　　　元　胡𦔳　撰¶
　　七言絶句¶
　　　安山見王繼學侍御¶
緣安圍林杏子熟安山泊船端午時南歸喜見王侍御¶
薰風入座談新詩¶
　　　商學士山水¶
雨斷雲林濕翠幢漁舟一葉釣清江好山秀水商公筆¶
<pb:KR4d0528_WYG_014-1b>¶
付與幽人臥北牕¶
　　　蘓李祖别圖¶
持節生還海上身酒酣泣盡别愁新河梁分手天南北¶
千古長憐異域人¶
　　　羅稚川山水¶
稚川山水足幽竒㸃綴分眀似郭熈何事舟人歸意速¶
風吹溪雨欲来時¶
　　　戲詠鶴¶
<pb:KR4d0528_WYG_014-2a>¶
白鶴翩躚日日来道人庭宇啄莓苔祗愁煉得丹成後¶
騎上青天去不廻¶
　　　桐江舟中¶
潮送歸舟過浙東嚴陵灘下一㠶風桐江秋色眞堪畵¶
囘首釣臺烟雨中¶
　　　柯敬仲枯木竹石¶
瀟灑幽篁不受塵千年枯木篆書文揮毫鶻落清新意¶
不减湖州古墨君¶
<pb:KR4d0528_WYG_014-2b>¶
　　　登舟口號¶
舉家送我上扁舟一路溪山憶舊逰小漿如飛人漸遠¶
無窮離恨懶囘頭¶
　　　用柳道傳韻題天王講主墨梅¶
妙入毫端老更妍河東向落簡齋邊天王祠下春風面¶
時見飛花雨法筵¶
　　　贈懐空上人¶
卓鍚為庵了上乗高風孤絶䕶山靈我来試叩祖師意¶
<pb:KR4d0528_WYG_014-3a>¶
直指芙蓉一朶青¶
　　　草堂歸来圖¶
草堂雲水静含暉荆樹花稍掛衲衣卓錫有聲慈母喜¶
萬囘方向北山歸¶
　　　錢氏孝感紫芝圖¶
孝子當年泣血時蓼莪一詠一囘悲冰魚冬笋何嗟及¶
瑞應猶多見紫芝¶
　　　東坡書三馬贊眞蹟¶
<pb:KR4d0528_WYG_014-3b>¶
圖成天馬歸何處墨妙辭雄耐久看當日儀曹五花判¶
他年遷客一忠肝¶
　　　錢清道中¶
斜風細雨過西興越上山光見未曽夜宿錢清愁不寐¶
可憐春盡冷如冰¶
　　　李息齋墨竹¶
薊丘老息竹傳神密葉寒梢不受塵相對碧牕風日静¶
嗒然疑是古仙人¶
<pb:KR4d0528_WYG_014-4a>¶
　　　戲作東門竹枝詞五首¶
東門歳晚竹枝歌白髪無情奈老何古意猶存風俗厚¶
南人不似北人多¶
病卒携筐拾墮薪東門稍僻少車塵久從呌佛楼邊住¶
慣見深眸高鼻人¶
酒力微微夢昜囘地爐宿火已成灰飛霜帶月寒駝吼¶
知有氈車直北来¶
寒林不動静無風小酌𤓰薑面輙紅晚向東門囘首處¶
<pb:KR4d0528_WYG_014-4b>¶
西山只在夕陽中¶
馬通火軟穴居温不管狂颷縞帶翻舊歳䦨珊新歳近¶
短轅何日出東門¶
　　　僧元卿御史送米¶
曝背晴軒柳影疎履穿衣弊且安居朝来御史分清俸¶
飽飯紅陳讀異書¶
　　　得家書¶
老子飄飄出岫雲從教二息自持門忽逄驛使平安報¶
<pb:KR4d0528_WYG_014-5a>¶
更喜秋来得一孫¶
　　　送道士楊一可歸儒飬母¶
劔門春老晝啼鵑負米還家草太𤣥若識孔&KR0389;無異趣¶
人間孝子即神仙¶
　　　墨蘭¶
翠袖瑶華浥露香所思渺渺在三湘九嶷日暮碧雲合¶
空谷無人亦自芳¶
　　　畵猿¶
<pb:KR4d0528_WYG_014-5b>¶
長臂黒猿棲鷲嶺攀藤接果㨗於風冷泉亭上僧歸後¶
長嘯一聲明月中¶
　　　鑄橘樓¶
商嶺老人何處藏結楼賔日攬秋光金烏飛出東海水¶
鑄作洞庭千樹黄¶
　　　郭天鍚山水¶
危峰千仭翠蒼蒼彷彿匡廬有草堂聞道山人徴不起¶
紫芝春暖白雲鄉¶
<pb:KR4d0528_WYG_014-6a>¶
　　　子昻秋岸牧牛圖¶
野岸秋風木葉稀兩三觳觫度荒陂玉堂學士歸田興¶
寫出山溪放牧時¶
　　　懐遠五首¶
朝披諫書夕逺竄詩史誣訕亦南遷玉人自昔宜烟瘴¶
文采風流今謫仙¶
中書落筆萬人驚海外為文更老成若使青氊還舊物¶
也知造化忌聲名¶
<pb:KR4d0528_WYG_014-6b>¶
停車綠葉暗桄榔荔子蕉花取意嘗何日賜環誇北客¶
西牕剪燭話南荒¶
醉墨留題發興新遐方景勝必因人零陵山水聞天下¶
亦是當年遇逐臣¶
起居服食異中原瘴海茫茫何處村愧我眞成翟公客¶
不能一往候寒温¶
　　　謝饒士悦惠楮衾二首¶
漂楮為衾雪色鮮軟於冬絹煖於綿詩人持贈師清儉¶
<pb:KR4d0528_WYG_014-7a>¶
穏向寒齋夜獨眠¶
麥光如練瑩無瑕蜀錦湖綾未足誇煖入詩脾長熟睡¶
夢成踏雪去尋花¶
　　　朝賀退赴南城試院三首¶
天子龍飛朝㑹罷即開貢院到南城燕臺桂樹秋風老¶
奎壁光芒五夜明¶
簾外良勞小試官棘闈列卒謹防閑夜深危坐看謄卷¶
蠟炬燒殘筆吏寒¶
<pb:KR4d0528_WYG_014-7b>¶
文場戰藝似銜枚學術源源筆下来不負皇家圖治意¶
端從鄉荐得人才¶
　　　題七賢過寒林¶
踏雪﨑嶇有底忙僕夫寒窘度林塘他時張葢紅塵陌¶
却憶黄壚舊酒香¶
　　　値初度¶
塵滿衣巾好宦情玉堂閒暇得虗名侍祠太室清宵短¶
不記今朝是我生¶
<pb:KR4d0528_WYG_014-8a>¶
　　　盧溝南道上三首¶
彰義門前楊柳隂過街塔畔井泉深行人飲馬向南去¶
厯厯穹碑好墓林¶
柱頭獅子巧雕鎪橋下湯湯走濁流五月燕山日如火¶
寫碑兩度過盧溝¶
翁仲新阡又一時忠奸百世託雄辭史官清暇知何補¶
奉勅来書賈傅碑¶
　　　上京紀行見玉泉山下荷花¶
<pb:KR4d0528_WYG_014-8b>¶
西山咫尺玉泉清無数藕花香氣生立馬岸邊看不足¶
却疑五月到臨平¶
　　　榆林¶
倦客出闗仍畏暑居庸回首暮雲深青山環合勢雄抱¶
不見舊時榆樹林¶
　　　槍竿嶺二首¶
九折盤紆過客愁適當載筆扈宸逰長年見説槍竿嶺¶
今日身親到上頭¶
<pb:KR4d0528_WYG_014-9a>¶
下馬徐徐陟澗岡山風微動十分凉桑乾嶺上一囘首¶
何處雲飛是故鄉¶
　　　再賦李老谷¶
李老谷中聞杜鵑江南逰子不歸田利名引得滔滔去¶
竟渡灤河朝日邊¶
　　　過桓州¶
隂雲惨淡滿天秋馬上龍鍾擁毳裘漸近灤京凉又别¶
斜風細雨過桓州¶
<pb:KR4d0528_WYG_014-9b>¶
　　　題望都舖¶
坡陀散漫草茸茸地接烏桓古塞風仰止神京三十里¶
樓臺縹緲碧雲中¶
　　　灤陽雜咏十首¶
帝業龍興復古初穹窿帳幄倚空虗年年清暑大安閣¶
廵幸山川太史書¶
綠闌青草玉花驄馴鹿逰眠殿閣東西梵祝釐環地坐¶
曈曨初日曉旗風¶
<pb:KR4d0528_WYG_014-10a>¶
西清學士草黄麻閣老承恩扈翠華昨夜司天臺上望¶
文章光燄照龍沙¶
小西門外草漫漫白露垂珠午未乾沙漠崢嶸車馬道¶
半空秋影鐵幡竿¶
板屋松烟染素衣天街暑雨没青泥夜来沙磧秋風起¶
鳴鏑雲間白雁低¶
御天門前聞詔書驛馬如飛到大都九州四海服訓誥¶
萬年天子固皇圖¶
<pb:KR4d0528_WYG_014-10b>¶
斗北高寒無㸃暑舉頭正見七星文玉堂近與琳宫接¶
清夜歩虗聲最聞¶
朝来雨過黒山雲百眼泉生水草新長夏蚊蠅俱掃迹¶
葡萄馬湩醉南人¶
萬迹櫜鞬列斾旌周廬嚴肅駕將興帳前月色如霜白¶
曉汲灤河窟裏冰¶
玉堂視草屋三間盡日鼇峰相對閑身遇太平鈴索静¶
題名篆筆又南還¶
<pb:KR4d0528_WYG_014-11a>¶
　　　偶題¶
頭上隂雲如潑墨堦前白雨似跳珠秋来日日風雷作¶
併入灤陽八景圖¶
　　　宿牛羣頭¶
蕎麥花開草木枯沙頭雨過茁蘑菇牧童拾得滿筐子¶
賣與行人供晚厨¶
　　　御花園¶
朱扉金鎻綠如雲雨露恩光草木新若識九重臨幸意¶
<pb:KR4d0528_WYG_014-11b>¶
花時人世一般春¶
　　　㸔雲歩虗詞夀呉宗師十首¶
南極光華世夀昌羽衣滿袖是天香蓬莱殿上神仙客¶
長見紅雲擁玉皇¶
青霄萬里出瓊英神運無方孰可名魯觀朝来書瑞應¶
一陽生處即長生¶
㝠㝠雲漢鶴飛高密勿眞藏豈用勞燕坐空同千百歳¶
丹霞萬樹熟蟠桃¶
<pb:KR4d0528_WYG_014-12a>¶
眞人羽化有還丹寓意看雲閑更閑舒卷從時皆道妙¶
寧分天上與人間¶
萬象隂陽一氣分要從静處見天君太虗同體無凝滯¶
始識吾身是白雲¶
動静無端長又消妙觀元化共逍遥文章凖昜傳千古¶
唯有青城一老樵¶
手招歸鶴同棲處目送飛鴻見起時幾度塵寰作霖雨¶
閑心秪有老天知¶
<pb:KR4d0528_WYG_014-12b>¶
山林歸夢是耶非海棗如𤓰别有期看盡浮空千萬態¶
不知倚杖立多時¶
一片閑雲孰與儔長空湛碧自周逰星移物換人間世¶
倒影寒潭萬古秋¶
雲錦溪山紫翠圍仙宫縹緲護𤣥扉林稍片片飛来濕¶
知是從龍行雨歸¶
　　　柯敬中竹石枯木¶
山石蒼蒼老竹脩襪材一𣲖落丹丘虗牕晝静無人到¶
<pb:KR4d0528_WYG_014-13a>¶
風動天壇碧玉秋¶
　　　訪王用亨丹房又題墨梅二首¶
道人危坐碧牕紗客至呼童旋煑茶深院日長無一事¶
薫風開遍石榴花¶
京洛相逄塵滿面孤山老樹日蕭踈何時歸去茅簷底¶
瘦影横牕夜讀書¶
　¶
　¶
<pb:KR4d0528_WYG_014-13b>¶
　¶
　¶
　¶
　¶
　¶
　¶
　¶
　純白齋類稿卷十四¶
